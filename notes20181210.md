Hallo allemaal,

Vandaag hebben we getracht een typering te krijgen van FinTech; het is niet hetzelfde als een bank met een website, maar wat definieert het dan? Hiervoor hebben de deelnemers naar verschillende casussen gekeken en frameworks gebruikt (Strategy Maps, Business Model Canvas ....). Inspiratie kregen we ook van Andrew Ng (Baidu)


[![](https://github.com/hanbedrijfskunde/dbi/blob/master/Screenshot%202018-12-11%20at%2009.23.34.png?raw=true)](https://youtu.be/NKpuX_yzdYs)

Daarna hebben we gekeken welke trends er zijn op technologisch gebied.

![](https://thumbor.forbes.com/thumbor/960x0/https%3A%2F%2Fblogs-images.forbes.com%2Fgilpress%2Ffiles%2F2017%2F04%2FForrester_digitalPredator.jpg)


We hebben ons daarna gefocust op AI en de toepassingen:

Knowledge reasoning
Planning
Machine learning
Natural language processing
Computer vision
Robotics
Artificial general intelligence
en gekeken naar voorbeelden. Ik heb ze laten zien hoe makkelijk de toegang tot data tegenwoordig is. Zaken als webscraping, APIs, XML, JSON, NLP, NoSQL, Chatbots, Image Recognition, Github zijn besproken en gedemonstreerd. Ook heb ik ze laten zien hoe makkelijk programma's (JavaScript) toegang krijgen tot AI-diensten (in dit geval van Google). Één en ander kan hier nogmaals worden bekeken.

Als laatste opdracht moesten studenten gaan nadenken over een AI-dienst. In eerste instantie was het de bedoeling dat dit iets op het gebied van FinTech zou moeten zijn. Echter we bedachten later dat dit gebied momenteel zoveel aandacht krijgt, dat het niet haalbaar is om hier nog iets nieuws voor te verzinnen. We hebben dus besloten om FinTech te gebruiken als inspiratiebron voor toepassingen op heel andere gebieden. De eerste ideeën hiervoor zijn:

Verbetering management financieel budget student
Betere trendanalyse voor assortimentbepaling winkels
Kassalose winkels
Schadebepaling met AI
Intelligente salesbots via Twitter
Studenten hebben het idee opgevat om de volgende sessie als een soort hackathon in te richten, waarbij ze beginnen met een startpitch. Mark en Wiet kunnen dan alvast wat tips meegeven (analogieën uit hun praktijk - risico's en mogelijkheden, inspiratiebronnen). Hierna gaan de teams aan de slag, waarbij ze tussendoor kunnen sparren met de aanwezige experts (ik sluit later aan).

Uiteindelijk leveren de teams een uitgewerkt business en verdienmodel op, waarbij ze ingaan op de why, how en what van hun venture. Dit wordt tijdens de eindpitch gepresenteerd.

-- Witek
