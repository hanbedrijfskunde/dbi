# Sessie Mark Spanbroek

Wiet heeft met een pep-talk de groep in een hogere versnelling geplaatst. Daarna hebben de studenten het programma herontworpen.
In de nieuwe opzet werkten de teams in een aantal iteraties aan een nieuwe dienst of service, waarbij nieuwe technologie zou worden geïntegreerd.
Einddoel was te komen tot een prototype dat door de groep kon worden beoordeeld.

Wiet, Mark en Witek kregen een coachende rol. Na een sprint van 30 tot 45 minuten waarbij de coaches bij de verschillende teams aanschoven, 
pitchte ieder team het product zoals ze het op dat moment voorstelden.
De hele groep gaf daar feedback op en daarmee gingen de teams in een volgende sprint aan de gang. Binnen 3 uur konden zo twee sprints worden afgerond
en eindigde de sessie met een eindpitch plus feedback.

Aan het einde konden alle vijf teams aanzienlijke progressie laten zien in hun ontwerp en drie teams konden een mockup tonen van hun product. Mark had de aandacht 
vooral laten leggen op een goeie beschrijving van de USP, de doelgroep en het verdienmodel. Interessant was te observeren hoe ideeën alsmaar concreter werden, doordat 
de juiste vragen (voornamelijk door Mark) werden gesteld.

Studenten waren uiteindelijk zeer tevreden over de sessie. Ze ervoeren dezelfde ontwikkeling die de coaches hadden opgemerkt.
